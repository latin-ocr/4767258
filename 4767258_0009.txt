 

PRAEFATIO.

Grammaticis et criticis in rebus exstare haud pauca, quae minime singillatim seorsumque
unoquoque loco diiudicanda sint neque recte diiudicari possint, q‘uis est- talibus in quaestionibus
semel versatus qui nesciat? POSSE de verbo viros vel doctissimos in editionibus Plauti Terentiique
et libris grammaticis sive criticis saepe adhuc erravisse et errare res quasdam in oertam quandam
rationem referendas et sub unum conspectum subiciendas neque referentes neque subicientes videtur
nobis ex disputatiuncula, quae sequitur, constare.

POSSE igit-ur inter verbi ‘esse’ composita — nam illud ex ‘potis' et ‘esse' in unam coaluisse
vocem inter omnes constat, quamquam ipsius huius verbi compositi origo assimilatione quae vocatur
paulo magis oblitterata est quam ceterorum.¹ qua re ipso in huius disputatiunculae limine proprium
quendam locum composito ‘posse' esse vindicandum tuo iure suspiceris —- sat dignum est, ut in ⁴hac
quaestione peragenda magis magisque elucebit. de quo accuratiore quadam agatur disputatione, unde id,
quod paulo ante monuimus, huius quoque verbi in usum diiudicatum atque diiudicandum cadere
facile perspexeris. .

Cuius de compositi origine ‘ipse indicio est'. ipsius ut »dimidiati Menandri« utar locutione,
praeter Plautum etiam Terentius, qui formas et non contractas —- -potis 4- esse' - et contractas —-
‘posse' — pariter adhibeant metri tantum. nequaquam sententiae. quam quidem respiciendam esse
viri docti voluerunt non nulli, ratione habita, 'ita ut non semel scripturam primariam i. e. non con-
tractam, etsi a librariis est obscurata, certa ex ratione nos restituere liceat atque oport-eat.

Sane, quod in universum patet, ne Plauti Terentiique genera dicendi. quorum uterque linguae
usum exhibeat familiarem, ille, ut rem quam brevissime designem. plebeium, hic patricium, et con-
iungenda et disiungenda, simpliciter inter se misceantur. quam maxime est monendum: homines doctos
artem grammaticam et criticam exercentes haud pauc-a peccavisse rebus et formis Plautinis temere
in Terentium tralatis recentissimis temporibus intelleximus.

ltaque quod hoc opusculum ad genus GRAMMATIGAE HISTORICAE spectans conficientes
rationem dicendi Plautinam ac Terentianam seiunctim tractavimus, quo comparatio omnibus in partibus
evadat facillima, nemo, nisi fallor, magnopere improbaverit.

Atque quoniam derivationem verbi verbo quidem attigimus, aptissime hanc disputationem,
quod iterum ad indolem huius pertinet libelli, sic instituere nobis videmur, ut priore hoc libro iam
edito de formis, 'altero postea fortasse edendo de syntaxi agamus verbi .‘posse'.

Primum igitur sunt ex fabulis Plauti et Terentii superstitibus exempla »- mille fere —
colligenda omnia: tanta cum cura et anxietate huic rei operam navare oportet, ut. nemo plus magisve

 

